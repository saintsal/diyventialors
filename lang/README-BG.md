език: [EN](../) [BG](#)

# DIY Ventiliators

Очаква се недостиг на апарати за механична вентилация за пациенти с усложнения от COVID-19.

За да се спаси живота на хората, които няма да имат достъп до апарати за обдишване, нашата цел е да направим възможно на местно ниво да се конструират такива, използвайки лесни за набавяне стандартни части. Целим да направим **библиотека от “направи си сам” планове и проекти**, които всички могат да подобрят или да си направят сами независимо от локацията им с цел по-бързи резултати.

# Как да го направим

Целта е хората да се свързват поактивно едни с други, по всевъзможни начини, да провеждат онлайн видео чатове, където правят свои собствени „мини-хакатон“, за да създават концепции, да разработват и да правят тестове. Ние можем да ви подпомагаме като фасилитираме, улесняваме и ускоряваме процеса на колаборация. 

**Стъпка 1. Намерете сътрудници**

Ако имате някакъв проектански, механичен или медицински опит, моля, регистрирайте се и се присъединете към екип. [Кликнете тук, за да се регистрирате](https://airtable.com/shr46cYDx5856dQcV), отнема 2 минути.

След това [прегледайте списъка с хора тук](https://airtable.com/shrskx6uYDk1KqrvN) и [списъка с концепции](https://airtable.com/shr9r4QBrVtvTtrG8), и се свържете с всеки, който може да ви помогне или с този, на когото можете да помогнете.

<iframe class="airtable-embed" src="https://airtable.com/embed/shrm2y1bUzG7KZYHu?backgroundColor=red&viewControls=on" frameborder="0" onmousewheel="" width="100%" height="533" style="background: transparent; border: 1px solid #ccc;"></iframe>

Ако имате идеи за устройство и искате някой да се включи, за да ви помогне да ги реализирате, можете да намерите потенциалния си екип, като качите [идеите си тук.](https://airtable.com/shrzYj5WNlmQzssEI)

Ако имате нужда от помощ, моля, попитайте ни.

**Стъпка 2. Изберете целта си за сесия за проектиране**

Като цяло проектите ще преминат през 3 етапа:

1. Концепция
2. Направен прототип
3. Тестван от медицински специалист

<iframe class="airtable-embed" src="https://airtable.com/embed/shrIHCO5Sm4SiAsx0?backgroundColor=red&viewControls=on" frameborder="0" onmousewheel="" width="100%" height="533" style="background: transparent; border: 1px solid #ccc;"></iframe>

Според силните страни на вашия екип, [можете да изберете идеи от съотвестващата фаза на библиотеката за проектиране](https://airtable.com/shrIHCO5Sm4SiAsx0), за да ги доразвиете в сесията си, или да работите върху собствените си идеи.

**Стъпка 3.  Запознайте се с групата чрез видеоразговор**  
Не губете време. Свържете се като екип чрез видеоразговор и започнете с колаборацията. (Ако имате проблеми с връзката, препоръчваме [whereby.com](http://whereby.com) - бърз видео чат, до който повечето хора могат да получат достъп за около минута.)

В идеалния случай сесиите за проектиране ще бъдат 2-4 часа, но някои може да отнемат ден. Просто се уверете, че сесията не е по-дълга от това, защото е важно да споделите напредъка си веднага след сесията (за да могат и другите да имат полза, както и да можем всички бързо да напредваме.)

В началото на всяка сесия определете някой да води бележки, за да може да се определи и сподели напредъка ви в края на сесията.

За да получите представа как става това, [кликнете тук, за да видите формуляра, който се изпраща в края на всяка сесия.](https://airtable.com/shrIHCO5Sm4SiAsx0)

##  Спешността Това което не може да чака..

По същество, дори на места с по-малко от 100 потвърдени случая, удвояването на инфекцията се случва на всеки 2 дни. Ако днес има 20 потвърдени случая, те ще бъдат 327 000 за едва 28 дни. (20 * 2^(28/2) ако вземем предвид факта, че вирусът може да е започнал да се разпространява 10 дни преди първият потвърден случай, тогава това число е 300 милиона (теоретичният максимум, който се описва е 70% от населението).

Очаква се за 1% от случаите да има нужда от механично обдишване и в много държави има едва по около 1000 от тези апарати. В България има 1400. Тук в България, където живея, това означава, че 140 000 случая ще са момента, в който лекарите просто ще трябва да оставят хората да умрат от недостиг на въздух. И ако сме практични, ще предвидим, че времето да направим нещо е преди април.

## Ние също трябва да работим "експоненциално" 

Има проекти, които опитват да мобилизират групи хора да правят такива апарати. Но срещат затруднения поради няколко причини:

1. Централизираните групи се препъват в технически-комуникационни проблеми и други ръководни такива, реално организаторите се превръщат в пречката за забавяне на резултатите.

2. Информацията се ограничава зад недостъпни чат групи и не се публикават свободно постигнатите резултати, за да могат повече хора да се включат и помогнат. Успехите им не се споделят, за да могат други да базират разработката си на създадения прогрес.

3. Опитват се да създадат един определен, единствен дизайн, който да произведат и дистрибутират. Това би отхвърлило достатъчно добри дизайни, отговарящи на достъпните материали и възможни да се произведат на място, точно там където ще са необходими.

За да помогнем за решаването на този проблем, бихме искали да изградим хранилище от отворени, безплатни проекти за респиратори, които могат да бъдат направени и сглобени от местни здравни заведения в цял свят независимо от местоположението им.

Няма един верен отговор на този проблем и времето е от значение. **Този проект цели да свърже хора, които могат да направят малки прототипи бързо, а след това да споделят своите дизайни с останалите.**

По този начин ще се учим едни от други и всяка болница, която изпитва недостиг на обдишватели ще може да избере онзи дизайн, който е най-подходящ за тях.

Опитваме се да поддържаме нещата опростени и отворени без технически ограничения, като използваме лесна с отворен достъп комуникация.
Споделяме напредъка с малки стъпки (или спринтове за дизайнерите.) Използваме комуникационни канали, до които можете да получите достъп без да чакате за одобрение. Ние открито споделяме нашата работа и бази данни, за да поддържаме развитието на нещата.

[Цялата база данни е онлайн.](https://airtable.com/shrUS6Zb9JP8eEZk3)



## Как да помогнете

## Ако имате умения да фасилитирате 
Вашата роля е на конектор. Прегледайте списъка с хора и им помогнете да сформират добри екипи. Улеснявайте процеса им на работа, така че видео сесиите да дават резултати и в края на всяка сесия, да бъдат споделяни. **SHIP IT** е ключът. Всяка концепция, която стигне до следващия етап или се окаже неуспешна, носи със себе си ценна информация и уроци и ще бъде непосредствено полезна за цялата общност.

Много ви моля, не се поставяйте в полежение, в което екипите да зависят от вас. Максимални резултати ще бъдат постигнати, когато всеки екип и участник има пълното право да действа самостоятелно, да се чувства упълномощен да го направи, и няма нужда да ви чака за нищо. Предлагайте нещо полезно проактивно, но без да се нуждае от допълнителна комуникация. Винаги можете да предложите подкрепа, но след всяко взаимодействие с вас, участниците и екипите трябва да бъдат независими.


На разположение съм на **salim @ source.institute**, ако имате въпроси или предложения.